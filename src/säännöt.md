# Säännöt

> [!Note]
> Pelin ovat suunnitelleet ja tehtävät laatineet tietojenkäsittelytieteestä valmistunut filosofian maisteri (Mai Sahlberg) ja suuri kielimalli (Google Gemini 2.5). Tämä ei ole äänenkäytön asiantuntijoiden tai ammattilaisten laatima peli, pelaaminen omalla vastuulla.
> 
> Pelin grafiikan suunnittelussa on käytetty apuna Midjourney:n generatiivista algoritmia.
> 

# Tavoite

Pelin ensisijainen tavoite on harjoitella äänen käyttöä hauskalla ja sosiaalisella tavalla. Pelillisenä tavoitteena on edetä sateenkaariradalla ja kerätä pisteitä.

Peli päättyy, kun joku pelaaja saavuttaa sateenkaaren oikean reunan. Voittaja on se pelaaja, joka on oman tavoitevärinsä radalla ja jolla on eniten pisteitä.
# Pelivalmistelut

Kukin pelaaja valitsee itselleen haluamansa eläinhahmon, kolme nappulaansa ja eläinkortin. Yksi hahmoista asetetaan pisteradalle, joko nollaruutuun tai sen viereen, jos se ei mahdu sinne.  Kaksi muuta nappulaa ja hahmokortti jäävät vielä pelaajan eteen.

Sekoittakaa kaikki ryhmätehtäväkortit ja asettakaa ne niille varattuun ruutuun pelilaudalla tekstipuoli alaspäin.

Sekoittakaa kaikki yksilötehtäväkortit ja asettakaa ne niille varattuun ruutuun pelilaudalla tekstipuoli alaspäin.

Asettakaa dialogilaput helposti saataville.

Ottakaa esille tabletilta, puhelimesta tai läppäriltä äänen korkeutta mittaava sovellus ja asettakaa se niin, että mahdollisimman moni pelaajista näkee äänen korkeuden.

Sopikaa tai arpokaa aloituspelaaja arpakuutiolla.

# Ensimmäinen kierros

Aloituspelaajasta alkaen kukin vuorotellen asettaa toisen nappulansa äänenkorkeustaulukkoon sille riville, millä kuvittelee äänenkorkeutensa nyt olevan ja sen jälkeen lukee ääneen seuraavan virkkeen:

"Kaksi suuntaa hississä, ylös ja alas. Antakaa mulle iso käsi!"

Muut katsovat samalla äänenkorkeusmittaria, mikäli pelaajan ääni oli pääsääntöisesti hänen arvaamallaan äänialueella hän saa yhden pisteen, sen jälkeen hän korjaa nappulansa taulukossa vastaamaan tavoiteäänekorkeuttaan ja asetaa kolmannen nappulansa sateenkaaren vasemman puoleiseen ruutuun sille värille, joka vastaa hänen tavoitekorkeuttaan. 

# Seuraavat kierrokset

Aloituspelaaja valitse yhden seuraavista toiminnoista:

1. Ryhmätehtävä: sanaselitys
2. Ryhmätehtävä: dialogi
3. Yksilöhaaste
4. Parihaaste

Tehtävän onnistunut suorittaminen omalla äänialueella palkitaan aina yhdellä tai kahdella liikkeellä sateenkaarella:
- liikut sateenkaarella yhden askeleen oikealle ja 
- jos et ole tavoitevärissäsi, liikut yhden askeleen ylöspäin tai alaspäin kohden tavoiteväriäsi.

Jos taas epäonnistuit ja olit vuorossa oleva pelaaja, liikut sateenkaarella väreissä yhden alaspäin, jos tavoittesi on punainen, oranssi tai keltainen tai ylöspäin, jos tavoitteesi on jokin muu väri. Jos et voi enää liikkua ylös tai alaspäin, liikut yhden vasemmalle. 

Huom! Vain siis vuorossa olevaa pelajaalle seuraa rangaistus epäonnistumisesta.

### 1. Ryhmätehtävä: sanaselitys

Pelaaja nostaa muilta salassa ensimmäisen ryhmätehtäväkortin ja lukee itsekseen siinä olevan kategorian ja sanan. Sitten hän kertoo kategorian kaikille pelaajille, kääntää tiimalasin ja aloittaa sanan selittämisen. Sanaa selitetään tavoiteäänellä ja selityksessä ei saa käyttää itse sanaa tai sen suoraa synonyymiä missään muodossa tai kielellä. 

Jos muut pelaajat arvaavat mitä hän yrittää selittää ennen kuin tiimalasin hiekka on valunut (30 sekuntia), **saa hän kolme pistettä sekä oikein arvannut yhden pisteen**. Käytetty kortti laitetaan kuvapuoli alaspäin pakan pohjalle.

## 2. Ryhmätehtävä: dialogi 

Pelaaja heittää kerran kuusisivuista noppaa (lyhyesti: 1d6) ja valitsee tehtävässä käytettävän dialogin tuloksen mukaan taulukosta: 1. Dialogit. Mikäli pelaajia ei ole riittävästi arvan valitseman dialogin toteuttamiseen, heitetään uudestaan. Vuorossa oleva pelaaja jakaa roolit.

| Tulos | Pelaajamäärä | Dialogi                                 |
| ----- | ------------ | --------------------------------------- |
| 1     | 3            | Suunnitelmia viikonlopuksi (3 pelaajaa) |
| 2     | 2-3          | Kahvilassa                              |
| 3     | 4            | Kadonneet avaimet                       |
| 4     | 2            | Elokuvan jälkeen                        |
| 5     | 3            | Yllätyksen suunnittelu                  |
| 6     | 2-3          | Kirjastossa                             |
**Taulukko 1. Dialogit**

Tässä tehtävässä vuorossa ollut pelaaja **saa kaksi pistettä ja osallistujat kukin yhden**. Mikäli osallistuja tai pelaaja pysyvät tavoite äänialueillaan, saavat he kukin onnistumisen. 

## 3. Yksilöhaaste

Pelaaja nostaa haastepinosta päällimmäisen kortin ja suorittaa haasteen. Muut arvioivat haasteen onnistumista. Käytettu haastekortti asetetaan pakan pohjalle.

Korteissa on vain tehtävä. Kuvaukset löytyvät erillisestä liitteestä. **Haasteen suorittamisesta saa yhden pisteen.**

### 4. Parihaaste

Vuorossa oleva pelaaja valitsee itselleen haastekaverin. Kumpikin heittää ensin noppaa kerran ja katsoo haasteessa käytettävän tunnetilan tunnetilataulukosta (taulukko 2. tunteet). Tämän jälkeen vuorossa oleva pelaaja heittää toisen kerran noppaa katsoen tuloksen taulukosta 3. suhteet. Vuorossa oleva pelaaja päättää suhteiden osapuolet, muistaen kuitenkin olevansa dialogin hahmo A. 

**Kumpikin saa haasteen suorittamisesta kaksi pistettä**.

## Pelin päättyminen

Peli päättyy välittömästi kun jonkun pelaajan nappula saavuttaa sateenkaaren oikean reunan. 

Pelin voittaa se, joka on pelin kuluessa on kerännyt eniten pisteitä ja on sateenkaarella edelleen omalla värillään. Tasatilanteessa se, jonka nappula on enemmän oikealla sateenkaarella voittaa ja mikäli nämäkin ovat tasan, on voitto jaettu.
## Huomattavaa

Harjoittelussa ja pelatessa kannattaa huomioida seuraavia asioita:
- **Ei kipua:** Äänenkäytön ei pidä koskaan sattua. Jos tunnet kipua, kiristystä tai epämukavuutta, lopeta harjoitus.
    
- **Vesi on ystäväsi:** Juo riittävästi vettä päivän aikana. Hyvin kosteutetut äänihuulet toimivat paremmin.
    
- **Lempeys ja kärsivällisyys:** Äänen muuttaminen on maraton, ei sprintti. Ole itsellesi armollinen ja etene rauhassa.
    
- **Ammattilaisen apu:** Nämä harjoitukset ovat hyvä alku. Jos mahdollista, kannattaa aina konsultoida puheterapeuttia tai laulunopettajaa, joka voi antaa henkilökohtaista ohjausta.
