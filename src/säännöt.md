# Säännöt

# Tavoite

Pelin ensisijainen tavoite on harjoitella äänen käyttöä sosiaalisella tavalla oman toivotun puheäänen löytämiseksi. 

Pelissä yrität kerätä itsellesi mahdollisimman paljon onnistumispisteitä ja pysyä asettamallasi tavoiteäänialueella. Pelin päättyessä se pelaaja voittaa, joka on kerännyt eniten onnistumispisteitä ja pysynyt tavoiteäänialueellaan. Pelaajat, jotka eivät ole pysyneet tavoiteäänialueellaan tai päässeet sateenkaarelle pisteitä eivät voi voittaa. 

# Pelivalmistelut

Kukin pelaaja valitsee itselleen haluamansa eläinhahmon, kolme nappulaansa ja eläinkortin. Yksi hahmoista asetetaan pisteradalle, joko nollaruutuun tai sen viereen, kun ruutu tulee täyteen. Toisen nappulansa pelaaja asetaa pelilaudan taulukkoon sille äänenkorkeudelle missä kuvittelee oman puheäänensä nyt olevan. Kolmas nappula ja hahmokortti jäävät vielä pelaajan eteen.

Sekoittakaa kaikki ryhmätehtäväkortit ja asettakaa ne niille varattuun ruutuun pelilaudalla tekstipuoli alaspäin.

Sekoittakaa kaikki yksilötehtäväkortit ja asettakaa ne niille varattuun ruutuun pelilaudalla tekstipuoli alaspäin.

Asettakaa dialogilaput helposti saataville.

Ottakaa esille tabletilta, puhelimesta tai läppäriltä äänen korkeutta mittaava sovellus ja asettakaa se niin, että mahdollisimman moni pelaajista näkee äänen korkeuden.

Sopikaa tai arpokaa aloituspelaaja arpakuutiolla.

# Ensimmäinen kierros

Aloituspelaajasta alkaen kukin vuorotellen lukee ääneen seuraavan virkkeen:

"Kaksi suuntaa hississä, ylös ja alas. Antakaa mulle iso käsi!"

Muut katsovat samalla äänenkorkeusmittaria, mikäli pelaajan ääni oli pääsääntöisesti hänen arvaamallaan äänialueella hän saa yhden pisteen ja saa asettaa nappulansa sateenkaaren vasemman puoleiseen ruutuun. Ennen asettamistaan hän kuitenkin valitsee taulukosta tavoite alueensa ja siirtää hahmonsa sitä vastaavalle riville. Oma kolmas nappula asetetaan sateenkaaren tavoitettava vastaavan värin ensimmäiseen ruutuun. 

Jos arvasi oman taajuusalueensa väärin, ei saa nappulaansa sateenkaarelle eikä pisteille, mutta siirtää kuitenkin nappulansa osoittamaan tavoitettaan.

# Seuraavat kierrokset

Aloituspelaaja valitse yhden seuraavista toiminnoista:

1. Ryhmätehtävä: sanaselitys
2. Ryhmätehtävä: dialogi
3. Yksilöhaaste
4. Parihaaste

Tehtävän onnistunut suorittaminen omalla äänialueella palkitaan aina liikkeellä sateenkaarella:
- Jos olet tavoitevärissäsi, liikut yhden askeleen oikealle. 
- Jos et ole tavoitevärissäsi, liikut yhden askeleen kohden tavoiteväriäsi sekä oikealle

Jos taas epäonnistuit, liikut sateenkaarella väreissä yhden kauemmas siihen suuntaan joka mahdollistaa jatkossa mahdollisimman suuren etäisyyden. Jos olet jo huipulla tai pohjassa, et liiku.
### 1. Ryhmätehtävä: sanaselitys

Pelaaja nostaa muilta salassa ensimmäisen ryhmätehtäväkortin ja lukee itsekseen siinä olevan kategorian ja sanan. Sitten hän kertoo kategorian kaikille pelaajille, kääntää tiimalasin ja aloittaa sanan selittämisen. Sanaa selitetään tavoiteäänellä ja selityksessä ei saa käyttää itse sanaa tai sen suoraa synonyymiä missään muodossa tai kielellä. 

Jos muut pelaajat arvaavat mitä hän yrittää selittää ennen kuin tiimalasin hiekka on valunut, saa hän 3 pistettä sekä oikein arvannut yhden pisteen. Käytetty kortti laitetaan kuvapuoli alaspäin pakan pohjalle.

## 2. Ryhmätehtävä: dialogi 

Pelaaja heittää kerran kuusisivuista noppaa (lyhyesti: 1d6) ja valitsee dialogin tuloksen mukaan taulukosta 1. Dialogit. Mikäli pelaajia ei ole riittävästi dialogin toteuttamiseen, heitetään uudestaan. Vuorossa oleva pelaaja jakaa roolit.

| Tulos | Pelaajamäärä | Dialogi                                 |
| ----- | ------------ | --------------------------------------- |
| 1     | 3            | Suunnitelmia viikonlopuksi (3 pelaajaa) |
| 2     | 2-3          | Kahvilassa                              |
| 3     | 4            | Kadonneet avaimet                       |
| 4     | 2            | Elokuvan jälkeen                        |
| 5     | 3            | Yllätyksen suunnittelu                  |
| 6     | 2-3          | Kirjastossa                             |
**Taulukko 1. Dialogit**

Tässä tehtävässä vuorossa ollut pelaaja saa 2 pistettä ja osallistujat kukin yhden. Mikäli osallistuja tai pelaaja pysyvät tavoite äänialueillaan, saavat he kukin onnistumisen. Ainoastaan vuorossa olevaa pelaajaa rangaistaan epäonnistumisestaan.

## 3. Yksilöhaaste

Pelaaja nostaa haastepinosta päällimmäisen kortin ja suorittaa haasteen. Muut arvioivat haasteen onnistumista. Käytettu haastekortti asetetaan pakan pohjalle.

Korteissa on vain tehtävä. Kuvaukset löytyvät erillisestä liitteestä. Haasteen suorittamisesta saa yhden pisteen.

### 4. Parihaaste

Vuorossa oleva pelaaja valitsee itselleen haastekaverin. Kumpikin heittää ensin noppaa kerran ja katsoo tuloksen tunnetilataulukosta (taulukko 2. tunteet) ja sitten vuorossa oleva pelaaja heittää toisen kerran noppaa katsoen tuloksen taulukosta 3. suhteet. Vuorossa oleva pelaaja päättää suhteiden osapuolet, muistaen kuitenkin olevansa dialogin hahmo A. 

Kumpikin saa haasteen suorittamisesta kaksi pistettä ja onnistuessaan liikkeen sateenkaarella. Vain haasteen valinnutta rangaistaan epäonnistumisesta.


## Pelin päättyminen

Peli päättyy välittömästi kun jonkun pelaajan nappula saavuttaa sateenkaaren oikean reunan. 

Pelin voittaa se, joka on pelin kuluessa kerännyt eniten pisteitä ja on edelleen omalla värillään. Tasatilanteessa se jonka nappula on enemmän oikealla sateenkaarella voittaa ja mikäli nämäkin ovat tasan, on voitto jaettu.

## Huomattavaa

Pelin ovat suunnitelleet ja tehtävät laatineet tietojenkäsittelytieteestä valmistunut filosofian maisteri ja suuri kielimalli. Tämä ei ole hoitokäytänteen tai äänenkäytön asiantuntijoiden tai ammattilaisten laatima peli.

Harjoittelussa ja pelatessa kannattaa huomioida seuraavia asioita:
- **Ei kipua:** Äänenkäytön ei pidä koskaan sattua. Jos tunnet kipua, kiristystä tai epämukavuutta, lopeta harjoitus.
    
- **Vesi on ystäväsi:** Juo riittävästi vettä päivän aikana. Hyvin kosteutetut äänihuulet toimivat paremmin.
    
- **Lempeys ja kärsivällisyys:** Äänen muuttaminen on maraton, ei sprintti. Ole itsellesi armollinen ja etene rauhassa.
    
- **Ammattilaisen apu:** Nämä harjoitukset ovat hyvä alku. Jos mahdollista, kannattaa aina konsultoida puheterapeuttia tai laulunopettajaa, joka voi antaa henkilökohtaista ohjausta.
